ważne punkty:
	program:
		- generowanie danych
		-



Treść zadania Kwantyzacja przestrzeni za pomocą algorytmu K-średnich (maksymalna ocena 5)

Algorytm k-średnich to iteracyjny algorytm, w którym początkowo w przestrzeni z danymi rozmieszczane jest K centrów.
Następnie w każdej iteracji do każdego z centrów przyporządkowywane są dane wejściowe na podstawie ich odległości od
centrów oraz aktualizowane jest położenie każdego centrum (średnia z przyporządkowanych do danego centrum) danych.
Iteracje te powtarzane są tak długo, aż położenie centrów ulegnie stabilizacji. W celu uniknięcia lokalnych minimów
operację można powtarzać losując wielokrotnie początkowe położenie centrów i za najlepsze rozwiązanie uznając to,
które posiada najmniejszy błąd kwantyzacji.


Należy uwzględnić możliwość pojawiania się martwych neuronów i zapobiegać takiej sytuacji (na przykład wykorzystując
mechanizm zmęczenia neuronów). Ważną rolę odgrywa tu strategia doboru i zmiany współczynników w trakcie nauki.

W celu wykonania zadania należy wygenerować 2 zbiory danych:
	1. Punkty leżące na okręgu o średnicy 2 ze środkiem w punkcie (0, 0) (200 punktów)
	2. Punkty leżące na jednym z dwóch okręgów o średnicy 1 ze środkami w punktach: (-3, 0) oraz (3, 0)
	   (po 100 punktów na każdą figurę).

Należy stworzyć aplikację pozwalającą w oparciu o te dane przeprowadzić proces uczenia samoorganizującej
się sieci neuronowej. W tym celu należy zaimplementować i przeanalizować działanie algorytmu K-średnich. Stworzony
program powinien umożliwiać wizualizację rozkładu punktów treningowych oraz wizualizację procesu nauki neuronów
(animacja prezentująca przebieg nauki). W sprawozdaniu należy zwrócić uwagę na następujące rzeczy:
	- Jak na jakość kwantyzacji wpływa sposób inicjalizacji wag neuronów?
	- Jak na jakość kwantyzacji wpływa liczba neuronów i jak dobrać ich optymalną liczbę?
	- Czy wszystkie centa biorą udział w kwantyzacji zbioru danych?


Wyniki i wnioski z eksperymentów należy zaprezentować w jak najbardziej przejrzysty, a zarazem zwarty sposób
(maksymalnie 4 strony dla każdej części). Sensowny sposób prezentacji wyników uwiarygadniający zamieszczone wnioski
będzie jednym z głównych elementów podlegających ocenie. W szczególności sprawozdanie powinno zawierać następujące
elementy:
	- dwa wykresy (jeden dla przypadku z jedną figurą geometryczną, a drugi z dwiema rozdzielonymi figurami
	geometrycznymi) pokazujące zmianę błędu kwantyzacji dla różnej liczby K centrów (od 2 do 20 co 2), liczba danych
	treningowych powinna być równa 200

	- dwie tabele (jedna dla przypadku z jedną figurą geometryczną, a druga z dwiema rozdzielonymi figurami
	geometrycznymi) prezentujące uśrednione końcowe wartości błędu kwantyzacji, odchylenia standardowe tego błędu oraz
	wartość minimalną, a także średnią liczbę nieaktywnych centrów oraz odchylenie standardowej tej liczby ze 100 prób
	nauki (każda próba różni się od innych początkowymi wagami neuronów) dla różnych strategii inicjalizacji centrów,
	należy przyjąć, że K=20, a liczba danych treningowych jest równa 200

	- dwie pary rysunków dla K=2 oraz K=10 (jedna dla przypadku z jedną figurą geometryczną, a druga z dwiema
	rozdzielonymi figurami geometrycznymi) uprezentujące w czytelny sposób jak zmieniało się położenie centrów na tle
	danych treningowych (na przykład w postaci linii reprezentującej trajektorię zmian w trakcie nauki) oraz końcowe
	przyporządkowanie danych treningowych do poszczególnych centrów (można skorzystać z diagramu Vornoia), liczba danych
	treningowych powinna być równa 200